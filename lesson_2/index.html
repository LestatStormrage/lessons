<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Ядерний синтез</title>
  </head>

  <body>
    <h1 id="start">Ядерний синтез</h1>
    <div>
      <p>
        <mark>Я́дерний си́нтез</mark> — це процес, під час якого два, або більше,
        атомні ядра об'єднуються, формуючи важче ядро.
      </p>
      <p>
        Для зближення атомних ядер достатньо того, щоб почала діяти сильна
        ядерна взаємодія і відбулася ядерна реакція, потрібна деяка кількість
        енергії.
      </p>
      <p>
        Пакувальний множник — дефект маси (різниця між масами складових ядра і
        його власною масою) у розрахунку на один нуклон, досягає максимуму для
        заліза. Таким чином, якщо при злитті двох ядер утворене ядро легше за
        ядро заліза, виділяється велика кількість енергії. Як можна бачити з
        графіку, енергія, що виділяється при цьому, навіть більша, ніж та, що
        може виділитися при розпаді ядра. Завдяки цьому ядерний синтез —
        перспективне джерело енергії, і є важливим напрямком досліджень сучасної
        науки і техніки.
      </p>
      <p>
        Ядерний синтез є джерелом енергії в зорях та застосовується у водневих
        бомбах.
      </p>
    </div>
    <ol class="content">
      <li>
        <a href="#1">Процес реакції ядерного синтезу</a>
        <ul>
          <li><a href="#2">Кулонівський бар'єр</a></li>
          <li><a href="#3">Термоядерна реакція</a></li>
        </ul>
      </li>
      <li><a href="#4">Ядерний синтез у зорях</a></li>
      <li><a href="#5">Штучний ядерний синтез</a></li>
    </ol>
    <img
      width="400"
      src="../lesson_2/img/Deuterium-tritium_fusion.svg.png"
      alt="Дейтерій-тритієва реакція синтезу вважається найперспективнішою як джерело термоядерної енергії"
    />
    <h2 id="1">Процес реакції ядерного синтезу</h2>
    <span>
      В атомному ядрі діють два типи взаємодії: сильна взаємодія, що утримує
      протони та нейтрони разом та значно слабше електростатичне відштовхування
      між однаково зарядженими протонами ядра, що намагається розірвати ядро.
      Сильна взаємодія проявляється лише на дуже коротких відстанях між
      протонами та нейтронами, що безпосередньо межують один з одним. Це також
      означає, що протони та нейтрони на поверхні ядра утримуються слабше, ніж
      протони та нейтрони всередині ядра. Сила електростатичного відштовхування
      натомість діє на будь-яких відстанях та є обернено пропорційною квадрату
      відстані між зарядами, тобто кожен протон в ядрі взаємодіє з кожним іншим
      протоном в ядрі. Це призводить до того, що зі збільшенням розміру ядра
      сили, які утримують ядро, зростають до певного атомного номера (заліза), а
      потім починають слабшати. Починаючи з бісмуту усі ядра важких елементів
      нестабільні.
    </span>
    <h3 id="2">Кулонівський бар'єр</h3>
    <span>
      Для здійснення реакції ядерного синтезу слід витратити певну енергію на
      подолання сили електростатичного відштовхування між двома атомними ядрами
      та звести їх на відстань, де починає діяти сильна взаємодія. Енергія, яка
      потрібна для подолання сили електростатичного відштовхування, називається
      кулонівським бар'єром. Кулонівський бар'єр найнижчий для ізотопів водню,
      оскільки вони мають у ядрі лише один протон. Для суміші дейтерію та тритію
      результуючий енергетичний бар'єр становить 0,1 МеВ. Для порівняння, щоб
      позбавити атом водню його електрона потрібно лише 13 еВ, тобто в 7500
      разів менше. Коли реакція синтезу завершується, нове ядро перебуває у
      збудженому стані та переходить на нижчий енергетичний рівень із виділенням
      енергії. Наприклад, у реакції між дейтерієм та тритієм утворюється ядро
      гелію та випромінюється нейтрон із енергією 17,59 МеВ, що набагато більше,
      ніж потрібно для початку реакції. Тобто, реакція дейтерію та тритію
      відбувається з вивільненням значної кількості енергії.
    </span>
    <h3 id="3">Термоядерна реакція</h3>
    <span>
      Якщо ядра є частиною плазми поблизу стану теплової рівноваги, а реакція
      синтезу відбувається за рахунок кінетичної енергії термічного руху іонів
      плазми, то така реакція синтезу називається термоядерним синтезом.
      Оскільки температура згідно з кінетичною теорією є мірою середньої
      кінетичної енергії частинок, нагріваючи плазму можна надати ядрам енергію,
      достатню для подолання кулонівського бар'єру. Переклавши 0,1 MеВ
      (енергетичне значення кулонівського бар'єру для D-Т реакції синтезу) у
      Кельвіни отримаємо температуру понад 1 ГК, це надзвичайно висока
      температура. Є однак два явища, внаслідок яких ядерні реакції відбуваються
      за значно нижчих температур. По-перше, температура відображає середню
      кінетичну енергію, тобто навіть за температур, нижчих ніж еквівалент 0,1
      МеВ, частина ядер матиме енергію значно більшу за 0,1 МеВ, у той час як
      решта матиме меншу енергію. По-друге, внаслідок квантового тунелювання
      ядра можуть долати бар'єр Кулона і за меншої енергії. Імовірність такої
      події невелика, однак це дозволяє отримати (повільніші) реакції синтезу за
      нижчих температур.
    </span>
    <h2 id="4">Ядерний синтез у зорях</h2>
    <p><a href="nucleosynthesis.html">Докладніше: Нуклеосинтез</a></p>
    <span>
      Умови для ядерного синтезу повною мірою виникають у надрах зір, зокрема
      Сонця. Саме реакції ядерного синтезу виробляють енергію, що випромінюється
      зорями. Практично весь час, який зірка перебуває на головній
      послідовності, джерелом енергії в ній є перетворення водню на гелій. Для
      зір із масою меншою за 1,2 M☉ це відбувається в процесі утворення
      α-частинки з чотирьох протонів, із вивільненням двох позитронів і двох
      нейтрино, із проміжним утворенням біпротону, дейтрону і гелію-3. Ця
      реакція називається протон-протонний ланцюжок, і є доволі повільною
      (типовий час існування вільного протона в сонячному ядрі складає мільярди
      років), але завдяки великій кількості водню в зорях ця реакція забезпечує
      енергією всі зорі протягом близько 90 % часу їх існування. Для масивніших
      зір головним є так званий Вуглецево-азотний цикл (CNO-цикл), в якому ядра
      Карбону, Нітрогену й Оксигену виступають як каталізатори для перетворення
      чотирьох протонів на альфа-частинку. Наступною ланкою є потрійна α-реакція
      (утворення ядра вуглецю з трьох ядер гелію). Вона може відбуватися лише за
      температури в сто мільйонів Кельвінів, яка може бути досягнута лише в
      зорях, маса яких перевищує 0,5 M☉. У масивних зорях далі послідовно
      відбуваються ядерне горіння вуглецю, неону, кисню і кремнію, у результаті
      якого утворюються ядра групи заліза. Утворення ще важчих ядер відбувається
      у ядрах та оболонках масивних червоних гігантів завдяки процесу
      послідовного захоплення нейтронів та бета-розпаду нестійких ядер, що
      утворюються (s-процес). Наймасивніші ядра (важчі Бісмуту) утворюються
      завдяки r-процесу, коли нестабільні ядра встигають захопити додаткові
      нейтрони до того, як зазнають бета-розпаду. Процес відбувається під час
      спалахів наднових або злиття нейтронних зір. Внесок p-процесу в
      нуклеосинтез невеликий, але завдяки йому синтезуються так звані Обійдені
      ядра (порівняно багаті на протони ядра), що не можуть утворюватися в
      s-процесі або r-процесі.
    </span>
    <h2 id="5">Штучний ядерний синтез</h2>
    <span>
      Процес ядерного синтезу штучно відтворюють на різноманітному устаткуванні
      для наукових та Fтехнологічних цілей. Найперший пристрій, у якому було
      отримано ядерний синтез — вакуумна камера з природним джерелом α-часток,
      яку застосував Ернест Резерфорд. Пізніше було створено різноманітні
      прискорювачі заряджених часток, в яких також відбувалися ядерні реакції
      синтезу. На такому устаткуванні було отримано штучно синтезовані хімічні
      елементи з атомними номерами понад 100. У прискорювачах ядерний синтез
      відбувається за рахунок енергії електричного поля, що прискорює протони,
      α-частинки або важчі іони. Найперше практичне застосування реакції
      ядерного синтезу — воднева бомба, де термоядерна реакція ініціюється
      вибухом ядерного запалу. Також використовуються так звані нейтронні
      фабрики — джерела нейтронів, що отримуються від реакцій синтезу завдяки
      енергії електричного поля. Зокрема, мініатюрні джерела нейтронів
      використовують як ініціатори для ядерних бомб. Подібним чином
      функціонують також фузори — мініатюрні реактори синтезу з інерційним
      утриманням плазми та споріднені з ними реактори типу «Полівелл». Фузори не
      вважають перспективними, як джерело енергії, і вони є предметом інтересу
      аматорів ядерної фізики, тоді як реактори системи «Полівелл» досліджуються
      як перспективне джерело енергії. Здійснюються активні дослідження для
      створення пристроїв, що допомогли б здобувати термоядерну енергію. Проте
      небагато сучасних термоядерних реакторів застосовують безпосередньо для
      отримання термоядерної реакції. Більшість з таких пристроїв — моделі, що
      використовують водневу плазму, яка за своїми властивостями подібна до
      дейтерій-тритієвої. Найбільшим проектом термоядерної енергетики є
      міжнародний проект ITER. У 2015 р. німецькі вчені з Інституту плазменої
      фізики Макса Планка (Max Planck Institute for Plasma Physics) досягли
      стійкої термоядерної реакції з перевищенням виділеної енергії над
      затраченою. Для цього використано стеларатор.
    </span>
    <br>
    <br>
    Більше інформації на сторінці в <a href="https://uk.wikipedia.org/wiki/%D0%AF%D0%B4%D0%B5%D1%80%D0%BD%D0%B8%D0%B9_%D1%81%D0%B8%D0%BD%D1%82%D0%B5%D0%B7#%D0%9F%D1%80%D0%BE%D1%86%D0%B5%D1%81_%D1%80%D0%B5%D0%B0%D0%BA%D1%86%D1%96%D1%97_%D1%8F%D0%B4%D0%B5%D1%80%D0%BD%D0%BE%D0%B3%D0%BE_%D1%81%D0%B8%D0%BD%D1%82%D0%B5%D0%B7%D1%83">Вікіпедії</a>
    <br>
    <span><a href="#start">На початок</a></span>
  </body>
</html>